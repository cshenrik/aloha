---
layout: post
title:  "Velkommen til Jurassic Park"
date:   2022-07-15T21:45:00-05:00
author: Henrik

cover:  "/assets/2022-07-13-en-lille-bid-af-road-to-hana/header.jpg"
---

Kalenderen viste d. 12. juli, og det betyder, at det er Daniels fødselsdag. Det betyder også, at det var dagen, hvor vi skulle forlade Maui, så fejringen af Daniel blev lidt amputeret.

Dagen startede med, at vi vækkede Daniel med balloner og fødselsdagssang. Daniel havde besluttet, at han gerne ville på spise pandekager til morgenmad, så vi checkede ud fra hotellet med alle vores kufferter, og tog på Denny's. 

<img src="/assets/2022-07-14-velkommen-til-jurassic-park/birthday_bed.jpg" title="Godmorgen!">

<img src="/assets/2022-07-14-velkommen-til-jurassic-park/dennys.jpg" title="Pandekager til morgenmad">

Heldigvis skulle vi først flyve kl. 13:30, så vi havde god tid til at spise morgenmaden. Det var i hvert fald, hvad vi troede. Efter vi havde afleveret bilen kl. 11:20 fandt vi den længste kø til security, så vi var noget bekymrede for, om vi ville nå flyet. Pludselig føltes det virkelig ikke smart, at vi havde brugt så meget tid om morgenen, når nu vi blev pressede i lufthavnen. Det lykkedes imidlertid uden spidse albuer at nå frem til gaten 15 minutter før tid til boarding.

Øen vi fløj til hedder Kauai (udtales [cow-wa-ee]). Denne ø skulle være mindre besøgt af turister end de øvrige - muligvis fordi vejret er mere regnfuldt. Den har tilnavnet "The Garden Island" af samme årsag. Der bor ca. 70.000 mennesker på øen og ca. 450.000 vilde høns. Der er høns på vejen, ved biludlejningen, i hotellet, i restauranterne - ja, overalt. Øens ikon er da også en høne, hvilket måske virker lidt tamt, når nu man kunne have valgt et sejt dyr som f.eks. en skildpadde, haj eller hval, der ret beset også har tilknytning til øen.

<img src="/assets/2022-07-14-velkommen-til-jurassic-park/chicken.jpg" title="Høns!" style="width:200px">

Kun ca. 30% af øen er tilgængelig via landjord og til vands. Som man kan se af nedenstående kort over Kauai, er der etableret veje langs kanten, men ikke hele vejen rundt.

<img src="/assets/2022-07-14-velkommen-til-jurassic-park/kauai.png" title="Kort over Kauai">

Tilbage i lufthavnen fandt vi vores kufferter og lejebilen, hvorefter vi kørte 10 minutter til vores hotel, som ligger østpå midtfor ved Wailua.

Hotellet har en afslappet atmosfære. F.eks. står restaurantens borde på strandene, så man kan få sand mellem tæerne mens man nyder god mad. Min ret blev serveret i en halveret ananas - så bliver det da ikke mere autentisk. 

<img src="/assets/2022-07-14-velkommen-til-jurassic-park/ananas.jpg" title="Ananas">

Stemningen på hotellet kendetegner hele øen - ja egentlig hele Hawaii, som vi har oplevet den indtil videre. Indbyggerne er generelt afslappede, og det synes vigtigt for dem ikke at tage livet alt for alvorligt. Overalt hvor man går, ser man indbyggerne bruge Shaka-håndtegnet, som betyder "tak", "alt er godt", og generelt at man er godt tilpas. 

<img src="/assets/2022-07-14-velkommen-til-jurassic-park/shaka.jpg" title="Shaka">

* Hjemsted for mange filmoptagelser (Jurassic park, Pirates of the Carribean)
* Hotellet er laid back style.
* Aftensmad på hotellet, og overraskelsesdessert til Daniel.
* Dagen derpå havde vi brug for at sove længe.
* Første udflugtsmål: Weimea canyon (the Grand canyon of hawaii)
* Hårnålesving, transportsyge.
* Flot udsigt
* Andet udflugtsmål: Glass sand beach. Hvor??
* Hjem til hygge på coconut market.
* Gense Jurassic park-klip om aftenen.
* D. 14. juli var det tid til vores helikoptertur.
* 70% af øen er ikke tilgængelig på landjorden og til vands.
* Tidligt op.
* Uforudsigeligt vejr. Ville det blive aflyst?
* God idé at gennemføre? Eksempler på styrt.
* Perfekt vejr.
* Vi fløj ned i vulkankrateret.
* Kystlinjer.
