---
layout: post
title:  "Snorkeltur"
date:   2022-07-06T21:46:00-05:00
author: Henrik

cover:  "/assets/2022-07-06-snorkling/header.jpg"
---

Efter en dag på egen hånd ved vulkanen, tog vi mandag d. 4. juli om morgenen på guided snorkeltur. Vi stævnede ud fra havnen i Kona kl. 8 om morgenen mod Kealakekua Bay, ca 45. minutter derfra i høj fart.

<a href="/assets/2022-07-06-snorkling/speedy_boat_large.jpg" data-lightbox="speedy_boat" data-title="Vind i håret">
  <img src="/assets/2022-07-06-snorkling/speedy_boat_small.jpg" title="Vind i håret">
</a>

Ved ankomst til Kealakekua Bay introducerede kaptajnen os til området og historien omkring det. Den opdagelsesrejsende kaptajn Cook ankom her i år 1779, midt i de indfødtes fejring af guderne. De indfødte var betagede af ham, og behandlede ham som en konge. Efter nogen tid sejlede Cook og hans besætning videre mod naboøen Maui. Passagen mellem Big Island og Maui er forræderisk, og Cooks skib blev beskadiget, så han måtte vende tilbage til Kealakekua. De indfødte så, at Cooks skib var slemt tilredt, og mistede respekten for ham. For hvis han ikke kunne finde ud af at sejle, så var der vel ikke så meget konge over ham alligevel. Det endte med, at de indfødte slog Cook ihjel.

Ved Kealakekua Bay er der rejst et monument til minde om Cook.

Tilfældigvis er Kealakekua Bay også et godt sted at snorkle. Der er farverige koraller og flotte fisk - og god sigtbarhed da vi var der.

<a href="/assets/2022-07-06-snorkling/fisk_large.jpg" data-lightbox="fish" data-title="Gul fisk">
  <img src="/assets/2022-07-06-snorkling/fisk_small.jpg" title="Gul fisk">
</a>

<a href="/assets/2022-07-06-snorkling/koral_large.jpg" data-lightbox="koral" data-title="Koral">
  <img src="/assets/2022-07-06-snorkling/koral_small.jpg" title="Koral">
</a>

Rebecca var på sin første rigtige snorkeltur - og var en ørn til det.

<a href="/assets/2022-07-06-snorkling/rebecca_snorkel_large.jpg" data-lightbox="rebecca_snorkel" data-title="Rebecca klar til at snorkle">
  <img src="/assets/2022-07-06-snorkling/rebecca_snorkel_small.jpg" title="Rebecca klar til at snorkle">
</a>

På vej hjem med båden, gjorde vi holdt et par steder. Første sted var ved en grotte dannet af lava:

<a href="/assets/2022-07-06-snorkling/lava_tube_large.jpg" data-lightbox="lava_tube" data-title="Lava tube">
  <img src="/assets/2022-07-06-snorkling/lava_tube_small.jpg" title="Lava tube">
</a>

Næste sted var ved en klippeformation, der har inspireret Disney til den onde Te-Ka i filmen Vaiana. Med lidt god vilje, kan man få øje på et vredt ansigt i klippen.

<img src="/assets/2022-07-06-snorkling/te_ka.jpg" title="Te Ka fra Disneys Vaiana">

Ved dette stoppested stødte vi også på en tigerhaj, som var foruroligende tæt på et par, der snorklede. Kaptajnen advarede dem, og der skete ikke noget, men det tjener som en påmindelse om, at der også er farlige fisk i vandet.

Da vi kom tilbage til Kona gik vi til en strand, som er hjemsted for havskildpadder. Her fandt vi adskillige havskildpadder, der hyggede sig på lavt vand, så vi kunne nærstudere dem i ro og mag. Det var endnu en ting, der stod højt på ønskelisten, som kunne tjekkes af.

<a href="/assets/2022-07-06-snorkling/turtle_large.jpg" data-lightbox="turtle" data-title="Turtle">
  <img src="/assets/2022-07-06-snorkling/turtle_small.jpg" title="Havskildpadde">
</a>

Resten af dagen gik med at bade i poolen hjemme på hotellet.
